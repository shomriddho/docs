---
title: কেন Astro?
description: "Astro হল একটি ওয়েব ফ্রেমওয়ার্ক যা কনটেন্ট-ভিত্তিক ওয়েবসাইট যেমন ব্লগ, মার্কেটিং ও ই-কমার্স তৈরির জন্য ব্যবহৃত হয়। জেনে নিন কেন Astro আপনার পরবর্তী ওয়েবসাইট তৈরির জন্য একটি ভালো পছন্দ হতে পারে।"
i18nReady: true
---

**Astro** একটি ওয়েব ফ্রেমওয়ার্ক যা **কনটেন্ট-ভিত্তিক ওয়েবসাইট** তৈরির জন্য ডিজাইন করা হয়েছে — যেমন ব্লগ, মার্কেটিং এবং ই-কমার্স সাইট। Astro বিখ্যাত এর নতুন ধরনের [ফ্রন্টএন্ড আর্কিটেকচার](/bn/concepts/islands/) এর জন্য, যা অন্যান্য ফ্রেমওয়ার্কের তুলনায় জাভাস্ক্রিপ্টের জটিলতা ও পরিমাণ অনেক কমিয়ে আনে। যদি আপনি একটি দ্রুত লোডিং ওয়েবসাইট চান যার SEO-ও দারুণ, তাহলে Astro আপনার জন্য।

## ফিচারসমূহ

**Astro একটি অল-ইন-ওয়ান ওয়েব ফ্রেমওয়ার্ক।** এতে ওয়েবসাইট তৈরি করতে প্রয়োজনীয় প্রায় সবকিছুই বিল্ট-ইন থাকে। আপনি চাইলে [ইন্টিগ্রেশন](https://astro.build/integrations/) এবং [API হুকস](/bn/reference/integrations-reference/) ব্যবহার করে আপনার প্রজেক্টটি নির্দিষ্ট চাহিদা অনুযায়ী কাস্টমাইজ করতে পারেন।

মূল ফিচারসমূহের মধ্যে রয়েছে:

- **[Islands](/bn/concepts/islands/):** কনটেন্ট-ভিত্তিক সাইটের জন্য উপযুক্ত কম্পোনেন্ট-ভিত্তিক ওয়েব আর্কিটেকচার।
- **[UI-অ্যাগনস্টিক](/bn/guides/framework-components/):** React, Svelte, Vue, Solid, HTMX ইত্যাদি সমর্থন করে।
- **[Server-first](/bn/guides/on-demand-rendering/):** ভিজিটরের ডিভাইসের পরিবর্তে সার্ভারে রেন্ডারিং করে দ্রুত ফলাফল দেয়।
- **[ডিফল্টভাবে Zero JS](/bn/basics/astro-components/):** কম ক্লায়েন্ট-সাইড জাভাস্ক্রিপ্ট মানে দ্রুত লোডিং।
- **[Content collections](/bn/guides/content-collections/):** Markdown কনটেন্ট টা টাইপ-সেইফ ও গঠনগতভাবে ব্যবস্থাপনা করুন।
- **[কাস্টমাইজযোগ্য](/bn/guides/integrations-guide/):** Partytown, MDX ও শত শত ইন্টিগ্রেশন ব্যবহার করতে পারবেন।

## ডিজাইন নীতিমালা

Astro পাঁচটি মূল ডিজাইন দর্শন অনুসরণ করে:

1. **[কনটেন্ট-ভিত্তিক](#content-driven):** Astro কনটেন্ট দেখাতে ফোকাস করে।
2. **[Server-first](#server-first):** সার্ভারে HTML রেন্ডারিং করলে সাইট দ্রুত হয়।
3. **[ডিফল্টে দ্রুত](#fast-by-default):** Astro-তে ধীর সাইট বানানো প্রায় অসম্ভব।
4. **[ব্যবহারে সহজ](#easy-to-use):** Astro শেখা ও ব্যবহারে সহজ।
5. **[ডেভেলপার-কেন্দ্রিক](#developer-focused):** ডেভেলপারদের জন্য পর্যাপ্ত রিসোর্স ও সাপোর্ট।

### কনটেন্ট-ভিত্তিক

Astro ব্লগ, ডকুমেন্টেশন, পোর্টফোলিও, ই-কমার্স এবং মার্কেটিং সাইটের মতো **কনটেন্ট-সমৃদ্ধ ওয়েবসাইট** তৈরি করার জন্য আদর্শ। Astro নিশ্চিত করে যে আপনার কনটেন্ট দ্রুত এবং দক্ষভাবে ভিজিটরদের কাছে পৌঁছে যায়।

### Server-first

Astro সর্বোচ্চ মাত্রায় **সার্ভার রেন্ডারিং** ব্যবহার করে, যা ব্রাউজারে ক্লায়েন্ট-সাইড রেন্ডারিংয়ের পরিবর্তে অনেক কার্যকর। আপনি HTML, CSS, JavaScript বা TypeScript ব্যবহার করেই এটি করতে পারেন, আলাদা সার্ভার ল্যাঙ্গুয়েজ শিখতে হয় না।

Astro যেখানে **Multi-Page App (MPA)** মডেল অনুসরণ করে, অন্য অনেক ফ্রেমওয়ার্ক SPA মডেল ব্যবহার করে, যা অনেক সময় অতিরিক্ত জটিলতা তৈরি করে এবং পারফর্মেন্সে সমস্যা করে।

### ডিফল্টে দ্রুত

সাইট পারফর্মেন্স খুবই গুরুত্বপূর্ণ, বিশেষ করে কনটেন্ট-ভিত্তিক সাইটে। Astro-এর ডিজাইন এতটাই পারফরম্যান্স-কেন্দ্রিক যে এটি ব্যবহার করে ধীরগতি সম্পন্ন সাইট তৈরি করা প্রায় অসম্ভব।

একটি Astro সাইট [৪০% বেশি দ্রুত লোড হয় এবং ৯০% কম JavaScript](https://twitter.com/t3dotgg/status/1437195415439360003) ব্যবহার করে।

### ব্যবহারে সহজ

Astro এমনভাবে ডিজাইন করা হয়েছে যাতে এটি নতুন ডেভেলপারদের কাছেও সহজবোধ্য হয়। `.astro` ফাইল আসলে HTML-এর উপর ভিত্তি করে তৈরি, তাই যারা HTML জানেন তারা সহজেই এটি শিখে ফেলতে পারবেন।

Astro তে আপনি React, Svelte, Vue ইত্যাদি UI ফ্রেমওয়ার্ক ব্যবহার করতে পারেন, আবার চাইলে একদম HTML/CSS দিয়েই শুরু করতে পারেন।

### ডেভেলপার-কেন্দ্রিক

Astro ডেভেলপারদের সাপোর্ট করার জন্য VS Code এক্সটেনশন, CLI টুল, Intellisense, এবং ১৪টিরও বেশি ভাষায় ডকুমেন্টেশনসহ নানা রকম টুলস সরবরাহ করে।

Discord কমিউনিটিতে আপনি সাহায্য, অনুপ্রেরণা ও গঠনমূলক প্রতিক্রিয়া পেতে পারেন। আপনি চাইলে কোড, ডকস, ওয়েবসাইট ও অন্যান্য জায়গায় অবদানও রাখতে পারেন।

---
